นโยบายการคุ้มครองข้อมูลส่วนบุคคลของ Wix.com
===========================================

###### อัปเดตนโยบายครั้งล่าสุด: 1 กรกฎาคม 2563

ยินดีต้อนรับสู่นโยบายการคุ้มครองข้อมูลส่วนบุคคลของ Wix.com

##### 1\. กรุณาอ่านอย่างละเอียดถี่ถ้วน

Wix.com ใส่ใจอย่างยิ่งในข้อมูลส่วนบุคคลของผู้เข้าชมและผู้ใช้ ด้วยสาเหตุนี้เองนโยบายการคุ้มครองข้อมูลส่วนบุคคลฉบับนี้ ("นโยบายการคุ้มครองข้อมูลส่วนบุคคล") จะอธิบายว่า Wix.com Ltd. และบริษัทในเครือทั่วโลก ("Wix", "เรา" หรือ "ของเรา" ) จะรวบรวม ใช้งาน และแชร์ข้อมูลส่วนบุคคลของคุณอย่างไร รวมทั้งอธิบายถึงสิทธิในข้อมูลส่วนบุคคลที่คุณมี นโยบายการคุ้มครองข้อมูลส่วนบุคคลนี้มีผลบังคับต่อผู้ใช้ของ Wix ทุกราย รวมทั้งผู้เข้าชมที่ไม่ได้ลงทะเบียน ผู้ใช้ที่ลงทะเบียน และผู้ใช้ระดับพรีเมียมด้วย (เรียกโดยรวมว่า "ผู้ใช้" "คุณ" หรือ "ของคุณ") และต่อทุกบริการของ Wix รวมทั้งเว็บไซต์ของเรา

([www.wix.com](http://www.wix.com/) และซับโดเมนใดๆ ก็ตาม หรือที่เรียกว่า "เว็บไซต์"), เว็บแอปพลิเคชัน ("Wix Apps"), แอปพลิเคชันสำหรับมือถือ ("Mobile Apps") และบริการอื่นๆ ที่เกี่ยวข้อง (เรียกโดยรวมว่า "บริการ") นโยบายการคุ้มครองข้อมูลส่วนบุคคลฉบับนี้ไม่มีเจตนาที่จะลบล้างข้อกำหนดในสัญญาที่คุณได้ลงไว้กับเราหรือสิทธิใดๆ ก็ตามที่คุณมีภายใต้กฎหมายการคุ้มครองข้อมูลอื่นๆ ที่มีผลบังคับใช้ก่อนที่จะเข้าสู่หรือใช้บริการของเรา กรุณาอ่านนโยบายนี้และทำความเข้าใจเกี่ยวกับหลักปฏิบัติของเรา ในแง่ของข้อมูลส่วนบุคคลของคุณให้ถ่องแท้เสียก่อน  หากคุณได้อ่านและทำความเข้าใจนโยบายการคุ้มครองข้อมูลส่วนบุคคลนี้แล้วแต่ยังคงไม่เห็นด้วยกับหลักปฏิบัติของเรา คุณต้องออกจากและเลิกใช้บริการของเราโดยทั้งหมดทั้งปวงทันที  หากคุณมีคำถามหรือข้อกังวลเกี่ยวกับนโยบายนี้ กรุณาติดต่อเราที่ [privacy@wix.com](mailto:privacy@wix.com)

#ItsThatEasy

นโยบายนี้อธิบายถึงหลักปฏิบัติของเราในเรื่องประภทข้อมูลส่วนบุคคลที่เรารวบรวมจากผู้ใช้ เรานำข้อมูลไปทำอะไร แชร์ข้อมูลอย่างไร และสิทธิของคุณเกี่ยวกับข้อมูลส่วนบุคคลนั้น

​

การเข้าสู่หรือการใช้บริการใดของเราก็ตาม จะถือว่าคุณยอมรับและได้อ่านนโยบายการคุ้มครองข้อมูลส่วนบุคคลนี้แล้ว

##### 2. ข้อมูลส่วนบุคคลใดบ้างที่เรารวบรวม

###### 2.1. ข้อมูลของผู้ใช้:

เพื่อให้เราสามารถมอบบริการให้แก่คุณ เราจำเป็นต้องรวบรวมข้อมูลส่วนบุคคล ที่เกี่ยวข้องกับบุคคลธรรมดาที่ได้รับการระบุตัวตนหรือสามารถระบุตัวตนได้ ("ข้อมูลส่วนบุคคล") เรารวบรวมข้อมูลส่วนบุคคลที่คุณมอบให้จากการที่คุณใช้บริการของเรา และจากแหล่งอื่นๆ ต่อไปนี้คือประเภทของข้อมูลส่วนบุคคลเกี่ยวกับตัวคุณที่เรารวบรวม:

1.  ข้อมูลส่วนบุคคลที่คุณมอบให้เรา มาจากข้อมูลที่คุณลงทะเบียนเข้าใช้บริการของเรา ซื้อและ/หรือจดทะเบียนโดเมนเนม ใช้บริการใดๆ ของเรา และ/หรือติดต่อเราโดยตรงผ่านช่องทางการสื่อสารใดก็ตาม (เช่น ตั๋วซัพพอร์ตของ Wix, อีเมล) ข้อมูลส่วนบุคคลอาจเป็น ชื่อนามสกุล, ที่อยู่อีเมล, หมายเลขโทรศัพท์, ข้อมูลส่วนบุคคลเพื่อชำระเงิน (สำหรับผู้ใช้ที่ใช้บริการที่ต้องชำระเงิน), ข้อมูลส่วนบุคคลที่คุณแจ้งมาในช่องทางการติดต่อสื่อสาร และข้อมูลส่วนบุคคลที่ปรากฏอยู่ในเอกสารพิสูจน์ตัวตนที่ได้รับการสแกน (เช่น บัตรประจำตัวประชาชน, ใบอนุญาตขับขี่, หนังสือเดินทาง หรือเอกสารการจดทะเบียนบริษัทอย่างเป็นทางการ เป็นต้น) 
    
2.  ข้อมูลที่เรารวบรวมเมื่อคุณใช้บริการ เมื่อคุณเข้าชม ดาวน์โหลด และ/หรือใช้บริการใดบริการหนึ่งของเรา เราอาจรวบรวม ข้อมูลส่วนบุคคลในรูปแบบรวม เช่น การท่องเว็บของผู้เข้าชมและของผู้ใช้ และกิจกรรมการ "คลิก-สตรีม" ที่บริการที่เราเสนอ, "heatmap" ของแต่ละเซสชันและการเลื่อนขึ้นลง, ข้อมูลส่วนบุคคลที่ไม่ระบุตัวตนเกี่ยวกับอุปกรณ์ของผู้เข้าชมหรือผู้ใช้, ระบบปฏิบัติการ, เบราว์เซอร์, ความละเอียดของหน้าจอ, การตั้งค่าภาษาและแป้นพิมพ์, ผู้ให้บริการอินเตอร์เน็ต, เพจที่เชื่อมโยงเข้ามา/เชื่อมโยงออกไป, วันที่/เวลาประทับ ฯลฯ
    
3.  ข้อมูลที่เรารวบรวมจากแหล่งอื่นๆ เราอาจได้รับข้อมูลส่วนบุคคลของคุณจากแหล่งข้อมูลภายนอก เช่น ก) ผู้ให้บริการด้านการรักษาความปลอดภัย, ผู้ให้บริการในการป้องกันและตรวจจับการฉ้อโกง  ฯลฯ เพื่อให้เราสามารถคัดกรองผู้ใช้ที่อาจเกี่ยวข้องกับการฉ้อโกง ข) แพลตฟอร์มของโซเชียลมีเดีย เมื่อคุณล็อกอินหรือสมัครสมาชิกด้วยบัญชีโซเชียลมีเดียของคุณ เราอาจได้รับข้อมูลส่วนบุคคลจากบริการนั้น (เช่น ชื่อผู้ใช้ของคุณ, ข้อมูลส่วนบุคคลในโปรไฟล์ทั่วไป) และในบางกรณีเราอาจรวบรวมข้อมูลส่วนบุคคลจากบริษัทช่วยเพิ่มผู้มีแนวโน้มที่จะเป็นลูกค้า (lead) ซึ่งจะช่วยให้เราสามารถนำข้อมูลไปปรับปรุงข้อเสนอการให้บริการของเรา ค) คู่ค้าในการโฆษณาและการตลาดเพื่อติดตาม จัดการ และวัดประสิทธิภาพแคมเปญโฆษณาของเรา
    

#ItsThatEasy

เพื่อการให้บริการเราจึงรวบรวมข้อมูลส่วนบุคคลเกี่ยวกับผู้ใช้ของเรา

ข้อมูลส่วนบุคคลมาจากตัวคุณเองเมื่อคุณเยี่ยมชมหรือใช้บริการของเรา และมาจากข้อมูลส่วนบุคคลที่เรารวบรวมโดยอัตโนมัติ และจากข้อมูลส่วนบุคคลที่เรารวบรวมจากแหล่งอื่น

###### 2.2. ข้อมูลจากผู้ใช้งานของผู้ใช้

เราอาจรวบรวมข้อมูลส่วนบุคคลจากผู้เข้าชมและจากเว็บไซต์หรือบริการของผู้ใช้งานของผู้ใช้ของเรา ("ผู้ใช้งานของผู้ใช้") เพื่อจุดประสงค์สำหรับและในนามของผู้ใช้ของเราเท่านั้น (ดังที่จะอธิบายเพิ่มเติมใน มาตราที่ [6 ด้านล่าง](https://th.wix.com/about/privacy))

##### 3\. เรานำข้อมูลส่วนบุคคลเหล่านั้นไปใช้งานในลักษณะใด

เราใช้ข้อมูลส่วนบุคคลของคุณเพื่อจุดประสงค์ต่อไปนี้:

1.  เพื่อมอบและดำเนินการมอบบริการ
    
2.  เพื่อพัฒนา ปรับแต่ง ขยาย และปรับปรุงบริการของเราให้ดียิ่งขึ้น ตามความชื่นชอบโดยรวมและความชื่นชอบส่วนตัว ตามประสบการณ์ และปัญหาของผู้ใช้
    
3.  เพื่อมอบคำแนะนำสำหรับลูกค้าและความช่วยเหลือทางเทคนิคให้แก่ผู้ใช้ของเราอย่างต่อเนื่อง
    
4.  เพื่อสามารถติดต่อผู้ใช้ของเราด้วยคำประกาศทั่วไปหรือคำประกาศที่เกี่ยวกับการบริการสำหรับบุคคลนั้นโดยเฉพาะ และด้วยข้อความโฆษณา (ดังที่แจกแจงรายละเอียดไว้ในมาตราที่ 8 ด้านล่าง)
    
5.  เพื่อช่วยให้เราอัปเดต ขยาย และวิเคราะห์ระเบียนข้อมูลของเราเพื่อสามารถบ่งชี้ถึงลูกค้ารายใหม่ได้
    
6.  เพื่อมอบความสะดวก ให้การสนับสนุนทางการเงิน และเสนอการแข่งขัน อีเวนท์และโปรโมชันบางอย่าง, เพื่อระบุสิทธิในการรับเลือกของผู้เข้าร่วม, เพื่อติดตามประสิทธิภาพการดำเนินการ เพื่อติดต่อผู้ชนะ และเพื่อมอบรางวัลและสิทธิประโยชน์ต่างๆ
    
7.  เพื่อสร้างข้อมูลทางสถิติแบบรวม และข้อมูลส่วนบุคคลอื่นๆ แบบรวมและ/หรือจากการอนุมาน ซึ่งเราเองหรือคู่ค้าทางธุรกิจของเราอาจใช้เพื่อเสนอและปรับปรุงบริการของเรา
    
8.  เพื่อมอบความช่วยเหลือระดับมืออาชีพให้แก่คุณ หากคุณต้องการเท่านั้น
    
9.  เพื่อยกระดับความสามารถของเราในการรักษาความปลอดภัยของข้อมูลและการป้องกันการฉ้อโกง
    
10.  เพื่อปฏิบัติตามกฎและข้อบังคับที่เกี่ยวข้อง
    

​

เราจะใช้ข้อมูลส่วนบุคคลของคุณเพื่อจุดประสงค์ที่ประกาศไว้ในมาตราที่ 3 เมื่อเราเชื่อว่า:

1.  การนำข้อมูลส่วนบุคคลของคุณไปใช้มีความจำเป็นต่อการดำเนินสัญญาหรือต่อขั้นตอนการลงสัญญากับคุณ (เช่น เพื่อมอบโปรแกรมสร้างเว็บไซต์ให้คุณ เพื่อมอบคำแนะนำสำหรับลูกค้าและความช่วยเหลือทางเทคนิคให้กับคุณ)
    
2.  การนำข้อมูลส่วนบุคคลของคุณไปใช้มีความจำเป็นต่อการปฏิบัติตามพันธะทางกฎหมายหรือทางกฎข้อบังคับที่เกี่ยวข้องที่เรามี หรือ
    
3.  การนำข้อมูลส่วนบุคคลของคุณไปใช้มีความจำเป็นต่อการสนับสนุนส่วนได้ส่วนเสียตามกฎหมายและจุดประสงค์ทางธุรกิจ (เช่น เพื่อคงระดับและปรับปรุงบริการและประสิทธิภาพของ Wix โดยการระบุปัญหาทางเทคนิค) โดยที่ว่าการนำข้อมูลดังกล่าวไปใช้นั้นต้องอยู่ในสัดส่วนที่เหมาะสมและเคารพสิทธิความเป็นส่วนตัวของคุณ
    

#ItsThatEasy

เราใช้ข้อมูลส่วนบุคคลของคุณที่รวบรวมได้เพื่อให้เราสามารถเสนอบริการ และเพื่อปรับปรุงบริการดังกล่าวให้ดีขึ้นและปลอดภัยขึ้น

​

เรายังรวบรวมและใช้ข้อมูลส่วนบุคคลเพื่อติดต่อผู้ใช้ และเพื่อปฏิบัติการให้สอดคล้องกับกฎหมายที่เกี่ยวข้องกับเรา

##### 4\. ราแชร์ข้อมูลส่วนบุคคลของคุณอย่างไร

เรามีสิทธิแชร์ข้อมูลส่วนบุคคลของคุณกับผู้ให้บริการและผู้อื่น (หรืออนุญาตให้บุคคลเหล่านั้นเข้าถึงข้อมูลได้) ในลักษณะและกรณีดังต่อไปนี้:

บริการจากบุคคลภายนอก: Wix ได้ร่วมธุรกิจกับผู้ให้บริการที่คัดสรรแล้วจำนวนหนึ่ง ซึ่งบริการและโซลูชันจากผู้ให้บริการเหล่านั้นช่วยสร้างความสมบูรณ์ มอบความสะดวก และยกระดับบริการของเรา บริการดังกล่าวครอบคลุมถึงบริการโฮสติงและบริการเช่าพื้นที่วางเซิร์ฟเวอร์, การติดต่อสื่อสารและระบบเครือข่าย CDN, บริการรักษาความปลอดภัยทางข้อมูลและความมั่นคงปลอดภัยทางไซเบอร์, บริการเรียกเก็บเงินและประมวลการชำระเงิน, การจดทะเบียนโดเมนเนม, บริการป้องกันและตรวจจับการฉ้อโกง, การวิเคราะห์เว็บไซต์, บริการแจกจ่ายและติดตามอีเมล, บริการบันทึกการเข้าใช้เว็บไซต์และการเข้าถึงเครือข่ายจากระยะไกล, การวัดสมรรถภาพ, บริการทางการตลาดและเพิ่มประสิทธิภาพข้อมูล, ผู้ให้บริการพัฒนา/จัดหาข้อมูลหรือเนื้อหา และที่ปรึกษาด้านกฎหมายและการเงินของเรา (เรียกโดยรวมว่า "บริการจากบุคคลภายนอก")

​

Wix อาจแชร์ข้อมูลส่วนบุคคลประเภทต่อไปนี้ให้กับผู้ให้บริการจากภายนอกเพื่อจุดประสงค์ทางธุรกิจ:

*   ข้อมูลระบุตัวบุคคล ซึ่งได้แก่ ชื่อ, นามสมมุติ, รหัสไปรษณีย์, ข้อมูลระบุเฉพาะตัวบุคคล, ข้อมูลระบุตัวบุคคลทางออนไลน์, ที่อยู่ IP, ที่อยู่อีเมล, ชื่อบัญชี หรือข้อมูลระบุตัวบุคคลอื่นในลักษณะเดียวกัน
    
*   ข้อมูลส่วนบุคคลเชิงพาณิชย์ เช่น ข้อมูลส่วนบุคคลเกี่ยวกับผลิตภัณฑ์หรือบริการที่ซื้อไป ที่ได้รับมา หรือที่พิจารณาว่าจะซื้อ
    

​

Wix จะรับผิดชอบข้อมูลส่วนบุคคลที่ได้รับภายใต้การคุ้มครองความเป็นส่วนตัวในการโอนข้อมูล และจะโอนข้อมูลดังกล่าวไปยังบุคคลภายนอกตามที่แจกแจงไว้ในหลักปฏิบัติการคุ้มครองความเป็นส่วนตัวในการโอนข้อมูล โดยเฉพาะอย่างยิ่งแล้ว Wix ยังคงมีหน้าที่รับผิดชอบและรับผิด ภายใต้หลักปฏิบัติการคุ้มครองความเป็นส่วนตัวในการโอนข้อมูลอยู่เช่นเดิม หากผู้ให้บริการจากภายนอกประมวลข้อมูลส่วนบุคคลในนามของ Wix ในลักษณะที่ไม่สอดคล้องกับหลักปฏิบัติฯ เว้นเสียแต่ว่า Wix พิสูจน์ได้ว่าตนไม่มีหน้าที่รับผิดชอบต่อสถานการณ์ที่เป็นต้นเหตุของความเสียหายนั้น

4.1.

#ItsThatEasy

เราอาจแชร์ข้อมูลส่วนบุคคลของผู้ใช้และผู้ใช้งานของผู้ใช้ของเรากับบุคคลภายนอกรายต่างๆ รวมทั้งกับผู้ให้บริการรายเฉพาะและเจ้าหน้าที่จากหน่วยงานผู้บังคับใช้กฎหมาย

​

​เราสามารถแชร์ข้อมูลส่วนบุคคลในลักษณะที่สอดคล้องกับนโยบายนี้เท่านั้น

การบังคับใช้กฎหมาย คำร้องทางกฎหมาย และหน้าที่รับผิดชอบ: Wix มีสิทธิเปิดเผยหรืออนุญาตให้ผู้อื่นเข้าถึงข้อมูลส่วนบุคคลของคุณตามคำร้องทางกฎหมาย เช่น ตามหมายเรียกพยาน ตามการดำเนินการทางกฎหมาย ตามหมายค้นหรือคำสั่งศาล หรือเพื่อให้สอดคล้องกับกฎหมายที่มีผลบังคับใช้ หากเราเชื่ออย่างสุจริตใจว่ากฎหมายกำหนดให้เราดำเนินการเช่นนั้น โดยไม่ต้องคำนึงว่าต้องแจ้งให้คุณทราบล่วงหน้าหรือไม่

4.2.

การคุ้มครองสิทธิและความปลอดภัย: Wix อาจแชร์ข้อมูลส่วนบุคคลของคุณหากเราเชื่ออย่างสุจริตใจว่า การกระทำดังกล่าวจะช่วยคุ้มครองสิทธิ ทรัพย์สิน หรือความปลอดภัยของ Wix, ของผู้ใช้ของเรา, ของผู้ใช้งานของผู้ใช้ หรือของบุคคลทั่วไป โดยไม่คำนึงว่าต้องแจ้งให้คุณทราบล่วงหน้า

4.3.

ฟีเจอร์การใช้งานบนโซเชียลมีเดียและเพจที่ถูกเฟรม: บริการของเราประกอบด้วยฟีเจอร์การใช้งานบนโซเชียลมีเดียบางประการ วิดเจ็ต และฟีเจอร์การพิสูจน์ตนเพียงครั้งเดียว เช่น "Facebook Connect", "Google Sign-in", "Facebook Like" หรือปุ่ม "Share this" หรือโปรแกรมจิ๋วที่สร้างปฏิสัมพันธ์อื่นๆ ("ฟีเจอร์การใช้งานบนโซเชียลมีเดีย") ฟีเจอร์การใช้งานบนโซเชียลมีเดียเหล่านี้อาจรวบรวมข้อมูลส่วนบุคคลบางประการ เช่น ที่อยู่ IP ของคุณหรือเพจที่คุณกำลังเข้าชมในเว็บไซต์ของเรา และอาจตั้งคุกกี้เพื่อทำให้ฟีเจอร์เหล่านั้นทำงานได้อย่างเหมาะสม ฟีเจอร์การใช้งานบนโซเชียลมีเดียได้รับการโฮสต์โดยบุคคลภายนอกหรือบนบริการของเราโดยตรง นโยบายของบุคคลภายนอก (ไม่ใช่ของเรา) เป็นตัวกำกับดูแลปฏิสัมพันธ์ของคุณกับฟีเจอร์โซเชียลมีเดียเหล่านั้น

​

นอกจากนั้นบริการของเราอาจเปิดโอกาสให้คุณแชร์ข้อมูลส่วนบุคคลของคุณกับบุคคลภายนอกได้โดยตรง เช่น ด้วยเทคนิคการเฟรมเพจเพื่อส่งหรือรับเนื้อหามาจากบริการของบุคคลภายนอกหรือบุคคลอื่น ในขณะที่ยังคงรูปลักษณ์และลักษณะในการใช้งานเว็บไซต์และบริการของเราอยู่เช่นเดิม ("เฟรม") โปรดระวังว่าหากคุณเลือกสร้างปฏิสัมพันธ์หรือแชร์ข้อมูลส่วนบุคคลผ่านเฟรมดังกล่าว นั่นหมายถึงการมอบข้อมูลของคุณให้กับบุคคลภายนอกเหล่านั้น (และไม่ได้มอบให้กับเรา) และนโยบายของบุคคลภายนอก (ไม่ใช่ของเรา) จะเป็นตัวกำกับดูแลปฏิสัมพันธ์และการแชร์ข้อมูล

4.4.

นักพัฒนา App Market: ตามหลักการของโครงการ App Market ของเรา เราอนุญาตให้นักพัฒนาจากภายนอก ("นักพัฒนาจากภายนอก") พัฒนาและเสนอแอปพลิเคชันของตนผ่าน Wix App Market ("แอปจากบุคคลภายนอก") ร่วมกับ Wix

​

นักพัฒนาจากภายนอกแต่ละรายจำเป็นต้องปฏิบัติตาม [ข้อตกลงสำหรับโครงการคู่ค้าธุรกิจใน Wix App Market](https://devforum.wix.com/en/article/partner-agreement)  ซึ่งมีข้อจำกัดเกี่ยวกับวิธีที่นักพัฒนาเหล่านั้นเข้าถึง จัดเก็บ แชร์ และใช้ข้อมูลส่วนบุคคล ซึ่งคุณและ/หรือผู้ใช้งานของผู้ใช้มอบให้แก่เหล่านักพัฒนาหรือแก่เรา (ตามที่ได้แจกแจงรายละเอียดเพิ่มเติมใน [ข้อกำหนดในการใช้งาน Wix App Market](http://about.wix.com/app-market-terms))

​

เราขอแนะนำให้คุณตรวจสอบนโยบายการคุ้มครองข้อมูลส่วนบุคคลที่เสนอมากับแอปของบุคคลภายนอก และขอรับคำอธิบายจากนักพัฒนาจากภายนอก ก่อนที่จะตัดสินใจว่าจะติดตั้งและใช้แอปของบุคคลภายนอกเหล่านั้นหรือไม่ Wix ไม่ควบคุมหรือไม่มีส่วนรับผิดชอบการกระทำหรือนโยบายของนักพัฒนาจากภายนอก ดังนั้นการใช้งานแอปของบุคคลภายนอกอยู่ภายใต้ดุลพินิจของคุณเอง

​

​คุณแต่เพียงผู้เดียวเท่านั้นมีหน้าที่รับผิดชอบในการแจ้งให้ผู้ใช้งานของผู้ใช้ทราบถึงการรวบรวม การประมวล และการใช้ข้อมูลของพวกเขา ทั้งยังต้องแจ้งให้บุคคลดังกล่าวทราบด้วยว่า Wix จะโอนและประมวลข้อมูลของพวกเขาในนามของคุณ

4.5.

บริษัทสาขาและบริษัทในเครือของ Wix: เราอาจแชร์ข้อมูลส่วนบุคคลของคุณกับบริษัทในเครือของเรา เพื่อจุดประสงค์ที่อธิบายไว้ในนโยบายการคุ้มครองข้อมูลส่วนบุคคลฉบับนี้ ตัวอย่างเช่น เราอาจแชร์ข้อมูลส่วนบุคคลของคุณกับ Wix.com Inc. ซึ่งเป็นบริษัทสาขาสหรัฐฯ ของเรา เพื่อช่วยสร้างความสะดวกและมอบบริการของเราให้กับคุณ (และให้กับผู้ใช้งานของผู้ใช้)

​

​การแชร์ข้อมูลส่วนบุคคลจากบริษัทสาขาและบริษัทในเครือของ Wix ในสหภาพยุโรปและสวิตเซอร์แลนด์ไปยังบริษัทสาขาของ Wix ในสหรัฐอเมริกา จะเป็นไปตามกรอบโครงสร้างการคุ้มครองความเป็นส่วนตัวในการโอนข้อมูลระหว่างสหภาพยุโรปและสหรัฐอเมริกาและกรอบโครงสร้างฯ ระหว่างสวิตเซอร์แลนด์และสหรัฐอเมริกา

4.6.

ในกรณีที่มีการเปลี่ยนแปลงการควบคุมบังคับบัญชาบริษัทธุรกิจ: นอกจากนั้นหาก Wix หรือบริษัทในเครือมีการเปลี่ยนแปลงอำนาจควบคุม ด้วยวิธีของการควบรวมกิจการ การซื้อกิจการ หรือการซื้อทรัพย์สินส่วนใหญ่ทั้งหมด เป็นต้น ข้อมูลส่วนบุคคลของคุณอาจถูกแชร์กับฝ่ายอื่นที่มีส่วนเกี่ยวข้องกับสถานการณ์นั้นๆ

4.7.

ตามคำสั่งเพิ่มเติมของคุณ: Wix อาจแชร์ข้อมูลส่วนบุคคลของคุณกับบุคคลภายนอกเพื่อจุดประสงค์อื่น ตามคำสั่งเพิ่มเติมของคุณหรือเมื่อคุณได้อนุมัติอย่างชัดเจน

4.8.

##### 5\. เราเก็บข้อมูลส่วนบุคคลของคุณไว้ที่ไหน?

ข้อมูลส่วนบุคคลของผู้ใช้และของผู้ใช้งานของผู้ใช้อาจได้รับการจัดเก็บในศูนย์ข้อมูลซึ่งตั้งอยู่ในสหรัฐอเมริกา ไอร์แลนด์ เกาหลีใต้ ไต้หวัน และอิสราเอล เราอาจใช้เขตอำนาจรัฐอื่นตามความจำเป็นเพื่อให้สามารถมอบบริการของเราได้อย่างเหมาะสม และ/หรือตามที่กฎหมายกำหนด (ตามที่ได้แจกแจงรายละเอียดเพิ่มเติมด้านล่าง)

​

บริษัท Wix.com Ltd. จำกัด ตั้งอยู่ในประเทศอิสราเอล และได้รับการพิจารณาจากคณะกรรมาธิการยุโรปว่าสามารถเสนอระดับการคุ้มครองข้อมูลส่วนบุคคลของผู้พำนักอาศัยในรัฐสมาชิกสหภาพยุโรปได้อย่างเหมาะสม

​

บริษัทในเครือของ Wix และผู้ให้บริการจากภายนอก ที่จัดเก็บหรือประมวลข้อมูลส่วนบุคคลของคุณในนามของ Wix ต่างมีพันธะตามที่ลงนามในสัญญาที่จะต้องปกป้องและรักษาความปลอดภัยให้กับข้อมูลนั้นๆ ตามมาตรฐานของอุตสาหกรรม โดยไม่คำนึงว่าข้อบังคับทางกฎหมายที่มีผลบังคับใช้ในเขตอำนาจรัฐของตนอาจมีความเคร่งครัดน้อยกว่าหรือไม่

5.1.

#ItsThatEasy

เราอาจเป็นผู้จัดเก็บและประมวลข้อมูลส่วนบุคคลในสหรัฐฯ ยุโรป อิสราเอล หรือเขตอำนาจรัฐอื่นเอง หรือรับความช่วยเหลือของบริษัทในเครือและผู้ให้บริการของเรา

การเปิดเผยข้อมูลตามการคุ้มครองความเป็นส่วนตัวในการโอนข้อมูลระหว่างสหภาพยุโรปและสหรัฐอเมริกาและการคุ้มครองความเป็นส่วนตัวในการโอนข้อมูลระหว่างสวิตเซอร์แลนด์และสหรัฐอเมริกา

​

Wix เข้าร่วมและได้ลงนามรับรองวิธีการปฏิบัติงานของตน ตามกรอบโครงสร้างการคุ้มครองความเป็นส่วนตัวในการโอนข้อมูลระหว่างสหภาพยุโรปและสหรัฐอเมริกา (EU-U.S. Privacy Shield) และกรอบโครงสร้างการคุ้มครองความเป็นส่วนตัวในการโอนข้อมูลระหว่างสวิตเซอร์แลนด์และสหรัฐอเมริกา (Swiss-U.S. Privacy Shield) ส่วนในประเด็นของกรอบโครงสร้างการคุ้มครองความเป็นส่วนตัวในการโอนข้อมูล ทาง Wix มีพันธะที่จะต้องดำเนินการกับข้อมูลส่วนบุคคลทั้งหมดที่ได้รับจากประเทศสมาชิกในสหภาพยุโรป (EU) และสวิตเซอร์แลนด์ตามหลักปฏิบัติที่เกี่ยวข้องของกรอบโครงสร้างนั้น  เพื่อศึกษาเพิ่มเติมเกี่ยวกับกรอบโครงสร้างการคุ้มครองความเป็นส่วนตัวในการโอนข้อมูล กรุณาเยี่ยมชมรายละเอียดการคุ้มครองความเป็นส่วนตัวในการโอนข้อมูลของกระทรวงพาณิชย์แห่งสหรัฐอเมริกา[ที่นี่](https://www.privacyshield.gov/)

​

Wix รับผิดชอบเรื่องการประมวลข้อมูลส่วนบุคคลที่ได้รับภายใต้กรอบโครงสร้างการคุ้มครองความเป็นส่วนตัวในการโอนข้อมูล และจะโอนข้อมูลต่อไปยังบุคคลภายนอกที่ทำหน้าที่เป็นตัวแทนดำเนินการ และ Wix มีหน้าที่ดำเนินการให้สอดคล้องกับหลักปฏิบัติการคุ้มครองความเป็นส่วนตัวในการโอนข้อมูลสำหรับการส่งยื่นข้อมูลส่วนบุคคลจากสหภาพยุโรป และกับบทบัญญัติเรื่องความรับผิดชอบความเสียหายในการส่งยื่นข้อมูล

​

ในแง่ของข้อมูลส่วนบุคคลที่ได้รับหรือโอนต่อไปตามกรอบโครงสร้างการคุ้มครองความเป็นส่วนตัวในการโอนข้อมูล ทาง Wix จำต้องปฏิบัติตามอำนาจหน้าที่ในการบังคับใช้กฎหมายของคณะกรรมการการค้าแห่งสหรัฐอเมริกา (FTC) ในบางกรณี Wix อาจได้รับคำร้องตามกฎหมายจากเจ้าหน้าที่รัฐให้เปิดเผยข้อมูลส่วนบุคคล รวมทั้งให้ปฏิบัติตามข้อบังคับด้านการรักษาความปลอดภัยแห่งชาติหรือด้านการบังคับใช้กฎหมาย และจะปฏิบัติการตามนั้นหากได้รับอนุญาตจากกฎหมายการคุ้มครองข้อมูลในท้องถิ่น

​

หากคุณมีข้อกังขาเรื่องการคุ้มครองข้อมูลส่วนบุคคลหรือการใช้ข้อมูลที่เราไม่ได้ดูแลอย่างน่าพอใจ กรุณาติดต่อผู้ให้บริการระงับข้อพิพาทจากภายนอกซึ่งตั้งอยู่ในสหรัฐฯ (ไม่มีค่าธรรมเนียม) ได้ที่ [https://feedback-form.truste.com/watchdog/request](https://feedback-form.truste.com/watchdog/request) 

​

ภายใต้เงื่อนไขบางประการ ซึ่งอธิบายอย่างละเอียดมากขึ้นใน [เว็บไซต์ของการคุ้มครองความเป็นส่วนตัวในการโอนข้อมูล](https://www.privacyshield.gov/) คุณมีสิทธิยื่นเรื่องต่ออนุญาโตตุลาการหากใช้กระบวนการระงับข้อพิพาทอื่นๆ ทั้งหมดแล้ว

​

เมื่อมีการร้องของ ทาง Wix จะแสดงข้อมูลเพื่อให้คุณรับทราบว่าเราได้จัดเก็บข้อมูลส่วนบุคคลของคุณหรือไม่อย่างไร โดยคุณสามารถเข้าถึง แก้ไข หรือส่งคำร้องขอลบข้อมูลส่วนบุคคลของคุณได้โดยปฏิบัติตามขั้นตอนที่แจ้งไว้ในบทความในศูนย์ช่วยเหลือ: "[การเรียกข้อมูลในบัญชี Wix ของคุณกลับคืน](https://support.wix.com/en/article/gdpr-retrieving-your-wix-account-data)" หรือ "[การลบบัญชี Wix ของคุณอย่างถาวร](https://support.wix.com/en/article/gdpr-permanently-deleting-your-wix-account)" หลังจากนั้นเราจะติดต่อกลับไปภายในกรอบเวลาที่กฎหมายท้องถิ่นกำหนดหรือตามความเหมาะสม

​

​โปรดทราบว่าการลบบัญชี Wix ของคุณอย่างถาวรจะลบข้อมูลส่วนบุคคลทั้งหมดของคุณจากฐานข้อมูลของ Wix เมื่อขั้นตอนดังกล่าวสิ้นสุดลงคุณจะไม่สามารถใช้บริการใดได้อีกต่อไป และบัญชีผู้ใช้ของคุณรวมทั้งข้อมูลทั้งหมดจะถูกลบอย่างถาวร ทาง Wix จะไม่สามารถกู้บัญชีของคุณหรือเรียกข้อมูลส่วนบุคคลของคุณกลับคืนมาได้ในอนาคต หากคุณติดต่อฝ่ายช่วยเหลือของ Wix ในอนาคต ระบบจะไม่สามารถจำได้ว่าเป็นบัญชีของคุณและเจ้าหน้าที่ฝ่ายช่วยเหลือจะไม่สามารถระบุที่อยู่ของบัญชีที่ลบไปแล้วได้

5.2.

ผู้ให้บริการการจัดเก็บข้อมูลของ Wix มีพันธะตามสัญญาว่าจะต้องปกป้องและรักษาข้อมูลของคุณให้ปลอดภัย

นอกจากนั้น Wix ยังยึดถือหลักปฏิบัติการคุ้มครองความเป็นส่วนตัวในการโอนข้อมูลระหว่างยุโรปและสหรัฐอเมริกา และระหว่างสวิตเซอร์แลนด์และสหรัฐอเมริกา เพื่อปกป้องและยกระดับความเป็นส่วนตัวของผู้ใช้ของเราให้มากขึ้นด้วย

#ItsThatEasy

เขตอำนาจรัฐบางแห่งกำหนดให้เราเก็บรักษาและจัดเก็บข้อมูลส่วนบุคคลของประชากรของตนภายในท้องถิ่นเท่านั้น

​

​เราอาจรวบรวม ประมวล จัดเก็บ และใช้ข้อมูลส่วนบุคคลดังกล่าวในเขตแดนอื่น รวมทั้งในสหรัฐฯ

ข้อบังคับในการเก็บข้อมูลภายในเขตแดน: หากคุณพำนักอยู่ในเขตอำนาจรัฐที่กำหนดให้มี "การเก็บข้อมูลภายในเขตแดน" หรือ "ถิ่นที่อยู่ของข้อมูล" (คือกำหนดว่าจะต้องเก็บรักษาข้อมูลส่วนบุคคลของผู้พำนักอาศัยภายในเขตแดนของเขตอำนาจรัฐนั้นๆ) และเราได้รับทราบถึงข้อเท็จจริงนี้ เราอาจเก็บรักษาข้อมูลส่วนบุคคลของคุณไว้ภายในเขตแดนดังกล่าวหากกฎหมายกำหนดให้เราปฏิบัติเช่นนั้น

​

อย่างไรก็ตามคุณรับทราบและเห็นพ้อง ณ ที่นี้ว่าแม้ว่าเราจะดำเนินการตามข้อกำหนดนั้น เรายังคงสามารถรวบรวม จัดเก็บ และใช้ข้อมูลส่วนบุคคลของคุณในสถานที่อื่นต่อไปได้ รวมทั้งในสหรัฐอเมริกา ดังที่อธิบายไว้ข้างต้น

5.3.

##### 6\. ข้อมูลส่วนบุคคลจากผู้ใช้งานของผู้ใช้

Wix อาจรวบรวม จัดเก็บ และประมวลข้อมูลส่วนบุคคลบางอย่างของผู้ใช้งานของผู้ใช้ ("ข้อมูลของผู้ใช้งานของผู้ใช้") ในนามและตามคำสั่งของผู้ใช้ของเราเท่านั้น ตัวอย่างเช่น ผู้ใช้แต่ละคนสามารถนำเข้ารายชื่อติดต่อทางอีเมลจากผู้ให้บริการภายนอก เช่น Gmail หรือจะรวบรวมและจัดการรายชื่อติดต่อผ่านเว็บไซต์ผู้ใช้ของตนก็ได้ รายชื่อติดต่อเหล่านั้นจะได้รับการจัดเก็บในนามของ ผู้ใช้กับทาง Wix

​

เพื่อจุดประสงค์ที่กล่าวมา Wix ทำหน้าที่และควรได้รับพิจารณาว่าเป็น "ผู้ประมวล (Processor)" และไม่ใช่ "ผู้ควบคุม (Controller)" ข้อมูลของผู้ใช้งานของผู้ใช้ (คำศัพท์ทั้งสองที่ขึ้นต้นด้วยอักษรใหญ่นี้ได้รับคำนิยามในหลักกฎหมายคุ้มครองข้อมูลส่วนบุคคลแห่งสหภาพยุโรปหรือ GDPR)

​

ผู้ใช้ที่ควบคุมและดูแลเว็บไซต์ของผู้ใช้จะได้รับพิจารณาว่าเป็น "ผู้ควบคุม" ข้อมูลของผู้ใช้งานของผู้ใช้ และมีหน้าที่ที่จะต้องปฏิบัติตามกฎหมายและข้อบังคับทั้งหมดที่อาจมีผลบังคับต่อการรวบรวมและการควบคุมข้อมูลของ ผู้ใช้งานของผู้ใช้ รวมทั้งกฎหมายด้านความเป็นส่วนตัวและการคุ้มครองข้อมูลของทุกเขตอำนาจรัฐที่เกี่ยวข้อง

​

คุณมีหน้าที่รับผิดชอบเรื่องการรักษาความปลอดภัย จริยธรรม และการใช้งานข้อมูลส่วนบุคคลเกี่ยวกับผู้ใช้งานของผู้ใช้ที่ได้รับอนุญาตแล้ว รวมทั้งเรื่องการได้รับคำยินยอมและคำอนุญาต และมอบสิทธิของเจ้าของข้อมูลส่วนบุคคลและคำแจ้งการประมวลข้อมูลที่ยุติธรรม (fair processing notice) ที่จำเป็นต่อการรวบรวมและการใช้ข้อมูลส่วนบุคคลดังกล่าว

​

Wix ไม่สามารถให้คำแนะนำทางกฎหมายแก่ผู้ใช้หรือผู้ใช้งานของผู้ใช้ได้ อย่างไรก็ตามเราขอแนะนำให้ ผู้ใช้ทุกรายเผยแพร่และแจ้งนโยบายการคุ้มครองข้อมูลส่วนบุคคลในหน้าเว็บไซต์ของตนอย่างชัดเจนและครบถ้วนตามกฎและข้อบังคับที่เกี่ยวข้อง พร้อมทั้งกำหนดให้ผู้ใช้งานของผู้ใช้อ่านนโยบายดังกล่าวให้ละเอียดถี่ถ้วน และพิสูจน์ให้แน่ใจว่าผู้ใช้งานเหล่านั้นเข้าใจและยอมรับนโยบาย ตามที่กฎหมายที่เกี่ยวข้องกำหนด 

​

เพื่อศึกษาเพิ่มเติมเกี่ยวกับวิธีที่ Wix ดำเนินการกับข้อมูลส่วนบุคคลของผู้ใช้งานของผู้ใช้ (ซึ่งอาจเกี่ยวข้องกับคำประกาศบางข้อที่คุณมอบให้และ/หรือคำยินยอมที่คุณได้รับจากผู้ใช้งานของผู้ใช้) กรุณาดูที่มาตราที่ [4](https://th.wix.com/about/privacy), [12](https://th.wix.com/about/privacy) และ [13](https://th.wix.com/about/privacy)

​

หากคุณเป็นผู้เข้าชม ผู้ใช้ หรือลูกค้าของผู้ใช้ของเรา กรุณาอ่านข้อความต่อไปนี้: Wix ไม่มีความสัมพันธ์โดยตรงกับผู้ใช้งานของผู้ใช้ที่เราเป็นผู้ดำเนินการประมวลข้อมูลส่วนบุคคลให้ หากคุณเป็นผู้เข้าชม ผู้ใช้ หรือลูกค้าของผู้ใช้ของเรา และต้องการยื่นคำร้องหรือข้อซักถามเกี่ยวกับข้อมูลส่วนบุคคลของคุณ กรุณาติดต่อผู้ใช้รายนั้นๆ เองโดยตรง เช่น หากคุณประสงค์ที่จะเข้าถึง แก้ไขให้ถูกต้อง เปลี่ยนแปลงแก้ไข หรือลบข้อมูลส่วนบุคคลที่ไม่เที่ยงตรงซึ่ง Wix เป็นผู้ทำการประมวลให้ในนามของผู้ใช้ กรุณาส่งข้อซักถามไปยังผู้ใช้รายดังกล่าวโดยตรง (ซึ่งเป็น "ผู้ควบคุม" ข้อมูลนั้น) หากผู้ใช้ยื่นคำร้องให้ Wix ลบข้อมูลส่วนบุคคลของผู้ใช้งานของผู้ใช้ เราจะดำเนินการตามคำร้องดังกล่าวตามเวลาที่เหมาะสมหลังจากที่ดำเนินการตรวจสอบเรียบร้อยแล้วและเป็นไปตามกฎหมายที่เกี่ยวข้อง (เช่น สามสิบ (30) วันตามข้อบังคับ GDPR) เว้นเสียแต่ว่าผู้ใช้ของเราจะแจ้งไว้เป็นอื่น เราจะเก็บข้อมูลส่วนบุคคลของผู้ใช้งานของผู้ใช้ไว้เป็นระยะเวลาตามที่ระบุไว้ใน มาตราที่ [12 ด้านล่าง](https://th.wix.com/about/privacy)

#ItsThatEasy

Wix อาจรวบรวมและประมวลข้อมูลส่วนบุคคลเกี่ยวกับผู้ใช้งานของผู้ใช้

เราดำเนินขั้นตอนนี้ในนามและตามคำสั่งของผู้ใช้ของเราเท่านั้น

ผู้ใช้ของเราแต่เพียงผู้เดียวเท่านั้นที่เป็นผู้รับผิดชอบข้อมูลส่วนบุคคลของผู้ใช้งานของตน รวมทั้งเรื่องความถูกต้องตามกฎหมาย ความปลอดภัย และคุณธรรม

Wix ไม่มีความสัมพันธ์โดยตรงกับผู้ใช้งานของผู้ใช้รายใดเลย หากคุณเป็นผู้ใช้งานของผู้ใช้ กรุณาติดต่อเจ้าของเว็บไซต์ Wix นั้นๆ โดยตรง

##### 7\. การใช้คุกกี้และเทคโนโลยีจากบุคคลภายนอกอื่นๆ

เราและผู้ให้บริการของเราซึ่งเป็นบุคคลภายนอกใช้คุกกี้และเทคโนโลยีที่คล้ายคลึงอื่นๆ ("คุกกี้") เพื่อช่วยให้สามารถมอบบริการได้ และเพื่อให้มั่นใจว่าบริการเหล่านั้นทำงานอย่างเหมาะสม เพื่อวิเคราะห์ประสิทธิภาพและกิจกรรมทางการตลาดของเรา รวมทั้งมอบประสบการณ์การใช้งานตามที่คุณชื่นชอบ

​

คุณสามารถศึกษาเพิ่มเติมว่าเราใช้งานคุกกี้อย่างไรและคุณสามารถควบคุมการใช้คุกกี้ได้อย่างไร ใน[นโยบายคุกกี้](https://www.wix.com/about/cookie-policy)ของเรา

​

​โปรดทราบว่าเราไม่เปลี่ยนแปลงหลักปฏิบัติของเราเพื่อตอบรับกับสัญญาณ "Do Not Track" ในเฮดเดอร์ HTTP จากเบราว์เซอร์หรือแอปพลิเคชันสำหรับมือถือ อย่างไรก็ตามเบราว์เซอร์ส่วนมากจะอนุญาตให้คุณควบคุมคุกกี้ได้ และให้เลือกว่าจะยอมรับคุกกี้หรือไม่และจะลบคุกกี้อย่างไร คุณสามารถกำหนดให้เบราว์เซอร์ส่วนใหญ่แจ้งเตือนคุณได้ในกรณีที่ได้รับคุกกี้ หรือคุณจะเลือกบล็อคคุกกี้ด้วยเบราว์เซอร์ของคุณก็ได้

#ItsThatEasy

เราและบริการจากบุคคลภายนอกบางอย่างอาจใช้คุกกี้และเทคโนโลยีการติดตามที่มีลักษณะคล้ายกันตลอดการให้บริการ

​

เทคโนโลยีเหล่านี้มักจะนำมาใช้เพื่อสร้างความมั่นคง การรักษาความปลอดภัย การปฏิบัติการ สมรรถภาพ และการโฆษณา

##### 8\. ​การติดต่อสื่อสารจาก Wix

###### 8.1. ข้อความโฆษณา:

#ItsThatEasy

เราอาจใช้ข้อมูลส่วนบุคคลของคุณเพื่อส่งเนื้อหาและข้อความโฆษณาจาก Wix หรือจากคู่ค้าของเรา (ที่ดำเนินการในนามของ Wix) ไปหาคุณผ่านทางอีเมล, SMS, การแจ้งเตือนภายในแพลตฟอร์มของเรา, การโทรติดต่อทางการตลาด และรูปแบบการติดต่อสื่อสารที่คล้ายคลึงกัน

​

หากคุณไม่ประสงค์ที่จะรับการโทรติดต่อหรือข้อความเพื่อการโฆษณา คุณสามารถแจ้งให้ Wix ทราบได้ทุกเมื่อหรือปฏิบัติตามขั้นตอน "ยกเลิกการสมัคร" หรือตามคำสั่ง STOP ที่ปรากฏอยู่ในวิธีการติดต่อสื่อสารเพื่อการโฆษณาเหล่านั้น

เรามีสิทธิส่งข้อความและเนื้อหาโฆษณาไปหาคุณได้  
คุณสามารถถอนตัวจากการรับข้อความโฆษณาได้ง่ายๆ โดยติดต่อเราหรือยกเลิกการเป็นสมาชิก

​

เราสามารถติดต่อคุณด้วยการส่งข้อความและเนื้อหาเกี่ยวกับบริการและการเรียกชำระเงิน สำหรับข้อความเหล่านี้คุณจะไม่มีสิทธิถอนตัวที่จะไม่รับ

###### 8.2. ข้อความเกี่ยวกับบริการและการเรียกชำระเงิน:

Wix อาจติดต่อถึงคุณด้วยข้อมูลที่สำคัญ ที่เกี่ยวกับบริการของเราหรือการใช้บริการนั้นๆ ของคุณ

เช่น เราอาจส่งคำประกาศแจ้งล่วงหน้า (ผ่านวิธีใดก็ได้ที่เรามี) หากเราระงับให้บริการบางอย่างชั่วคราวเพื่อการบำรุงรักษา หรืออาจตอบตั๋วหรืออีเมลขอรับการช่วยเหลือสนับสนุนของคุณ หรือส่งข้อความช่วยเตือนความจำหรือคำเตือนเกี่ยวกับงวดชำระเงินที่จะมาถึงหรือที่ชำระไม่ตรงเวลาสำหรับสถานะสมาชิกในปัจจุบันหรือที่จะเกิดขึ้น หรือส่งต่อคำร้องการใช้งานในทางที่ผิดเกี่ยวกับเว็บไซต์ผู้ใช้ของคุณ หรือแจ้งให้คุณทราบถึงการเปลี่ยนแปลงที่มีนัยสำคัญในบริการของเรา

​

​ฉะนั้นจึงเป็นสิ่งสำคัญที่คุณสามารถรับข้อความเหล่านั้นได้เสมอ ด้วยเหตุนี้คุณจึงไม่มีสิทธิ์ถอนตัวไม่รับข้อความเรื่องบริการและการเรียกชำระเงิน เว้นเสียแต่ว่าคุณไม่ได้เป็นผู้ใช้ของ Wix อีกต่อไป (ซึ่งสามารถทำได้โดยการปิดใช้งานบัญชีของคุณ)

##### 9\. สิทธิของคุณเกี่ยวกับข้อมูลส่วนบุคคลของคุณเอง

Wix เห็นพ้องว่าการที่คุณมีอำนาจควบคุมข้อมูลส่วนบุคคลของตัวเองถือเป็นประเด็นที่สำคัญยิ่งซึ่งเป็นไปตามข้อบังคับด้านการคุ้มครองข้อมูลส่วนบุคคลที่เกิดขึ้นทั่วโลก Wix จึงดำเนินการอย่างเป็นขั้นตอนเพื่อช่วยให้คุณสามารถเข้าถึง รับสำเนา อัปเดต แก้ไข ลบ หรือจำกัดการใช้ข้อมูลส่วนบุคคลของคุณได้

​

ก่อนที่จะดำเนินการตามคำร้องของคุณ ทางเราอาจต้องขอข้อมูลเพิ่มเติมจากคุณเพื่อยืนยันตัวตนและเพื่อจุดประสงค์ด้านความปลอดภัย เราขอสงวนสิทธิ์ในการเรียกชำระค่าธรรมเนียมหากกฎหมายอนุญาต (เช่น หากคำร้องของคุณไม่แสดงผลลัพธ์หรือมากเกินพอดี)

​

คุณมีสิทธิ์ส่งคำร้องเรียนไปยังหน่วยงานควบคุมดูแลประจำท้องถิ่นสำหรับการคุ้มครองข้อมูล (แต่เราขอแนะนำให้คุณติดต่อเราก่อน)

​

หากคุณเป็นผู้ใช้ของ Wix และประสงค์ที่จะรับสำเนา เข้าถึง และ/หรือขอให้เราแก้ไขข้อมูลส่วนบุคคลที่คุณได้จัดเก็บไว้กับเราให้ถูกต้อง (ไม่ว่าจะเป็นข้อมูลของคุณเองหรือของผู้ใช้งานของผู้ใช้) หรือประสงค์ที่จะขอรับรายการแสดงข้อมูลส่วนบุคคล (หากมี) เกี่ยวกับคุณที่เราเปิดเผยให้บุคคลภายนอกทราบเพื่อจุดประสงค์ด้านการตลาดทางตรง กรุณาปฏิบัติตามขั้นตอนที่แจ้งไว้ในบทความในศูนย์ช่วยเหลือต่อไปนี้: "[การเรียกข้อมูลบัญชี Wix ของคุณกลับคืน](https://support.wix.com/en/article/gdpr-retrieving-your-wix-account-data)" หรือ "[การลบบัญชี Wix ของคุณอย่างถาวร](https://support.wix.com/en/article/gdpr-permanently-deleting-your-wix-account)"  คุณสามารถยื่นคำร้องทางไปรษณีย์ไปยัง Wix.com, 40 Namal Tel Aviv St., Tel Aviv 6350671, Israel ได้เช่นกัน หลังจากนั้นเราจะพยายามอย่างเต็มที่ที่จะตอบสนองคำร้องที่คุณส่งเข้ามาให้เร็วที่สุด (เว้นเสียแต่ว่าเราต้องขอรับข้อมูลเพิ่มเติมจากคุณเพื่อให้ดำเนินการตามคำร้องให้สำเร็จ) ตามวิจารณญาณทางกฎหมายและวิจารณญาณอื่นๆ ที่อนุญาต

​

​โปรดทราบว่าการลบบัญชี Wix ของคุณอย่างถาวรจะลบข้อมูลส่วนบุคคลทั้งหมดของคุณออกจากฐานข้อมูลของ Wix หลังจากที่ดำเนินขั้นตอนดังกล่าวแล้ว คุณจะไม่สามารถใช้บริการใดของ Wix ได้อีกต่อไป บัญชีผู้ใช้ของคุณรวมทั้งข้อมูลทั้งหมดจะถูกลบอย่างถาวร และทาง Wix จะไม่สามารถกู้บัญชีของคุณหรือเรียกข้อมูลของคุณกลับคืนมาได้อีกในอนาคต หากคุณติดต่อช่องทางให้ความช่วยเหลือใดของ Wix ในอนาคต ระบบจะไม่สามารถจดจำหรือระบุได้ว่าเป็นบัญชีของคุณ และเจ้าหน้าที่ฝ่ายช่วยเหลือจะไม่สามารถระบุที่อยู่ของบัญชีที่ลบไปแล้วได้

#ItsThatEasy

คุณสามารถยื่นคำร้องเพื่อขอเข้าถึง รับสำเนา อัปเดต แก้ไข ลบ หรือจำกัดการใช้ข้อมูลส่วนบุคคลของคุณที่คุณจัดเก็บไว้กับเรา เพียงส่งอีเมลหาเราหรือกรอกแบบฟอร์ม GDPR ที่เราจัดสรรให้โดยเฉพาะ นอกจากนั้นคุณสามารถแก้ไขให้ถูกต้องและ/หรืออัปเดตข้อมูลส่วนบุคคลผ่านทางบัญชีหรือการตั้งค่าเว็บไซต์ของคุณได้เช่นกัน  หรือจะลบข้อมูลส่วนบุคคลโดยลบบัญชีของคุณทั้งบัญชีเลยก็ได้ เราจะตอบคำร้องของคุณกลับไปในระยะเวลาที่เหมาะสม

##### 10\. ข้อมูลเพิ่มเติมสำหรับผู้พำนักของแคลิฟอร์เนีย

หากคุณเป็นผู้พำนักของแคลิฟอร์เนียและใช้บริการของเรา รัฐบัญญัติความเป็นส่วนตัวของผู้บริโภคในรัฐแคลิฟอร์เนีย ("CCPA") อาจมอบสิทธิให้คุณสามารถขอเข้าถึงและลบข้อมูลส่วนบุคคลของคุณได้

​

เพื่อใช้สิทธิที่มีในการขอเข้าถึงและลบข้อมูลส่วนบุคคลของคุณ กรุณาดูที่มาตราที่ 9 ด้านบน เราไม่ขอแบ่งพรรคพวกโดยอิงการใช้สิทธิความเป็นส่วนตัวที่คุณอาจมีภายใต้มาตรานี้

​

ตามเจตนาและจุดประสงค์ของ CCPA, Wix จะไม่ขายข้อมูลส่วนบุคคลของผู้ใช้ให้แก่บุคคลภายนอก

​

ตามที่ได้แจ้งไว้ในมาตราที่ 6 ข้างต้น Wix อาจรวบรวม จัดเก็บ และประมวลข้อมูลส่วนบุคคลบางอย่างของ ผู้ใช้งานของผู้ใช้ในนามและตามคำสั่งของผู้ใช้ของเราเท่านั้น  สำหรับจุดประสงค์เหล่านั้น Wix ทำหน้าที่เป็นและจะอยู่ในฐานะของ "ผู้ให้บริการ" เท่านั้นและไม่ได้เป็น "ธุรกิจ" (ตามที่ได้รับการนิยามใน CCPA สำหรับคำที่ขึ้นต้นด้วยอักษรใหญ่) Wix ไม่และจะไม่ขายข้อมูลส่วนบุคคลของลูกค้า (ผู้ใช้งานของผู้ใช้) ของคุณ

​

​ผู้ใช้บริการที่เป็นผู้พำนักของแคลิฟอร์เนียและมีอายุต่ำกว่า 18 สามารถยื่นคำร้องและขอให้ลบเนื้อหาที่ตนเองโพสต์ได้ โดยส่งอีเมลมาที่  [privacy@wix.com](mailto:privacy@wix.com)  ทุกคำร้องต้องมีชื่อกำกับว่า "คำร้องขอลบข้อมูลตามกฎของแคลิฟอร์เนีย" ที่หัวข้อเรื่องของอีเมล ทุกคำร้องต้องมีคำบรรยายประกอบอธิบายถึงเนื้อหาที่คุณต้องการให้ลบออก รวมทั้งมอบข้อมูลที่เพียงพอตามเห็นควรเพื่อช่วยให้เราสามารถระบุที่อยู่ของเนื้อหานั้นได้ เราไม่รับคำร้องขอลบข้อมูลตามกฎของแคลิฟอร์เนียทางไปรษณีย์ โทรศัพท์ หรือโทรสาร และเราไม่รับผิดชอบคำร้องที่ไม่มีชื่อกำกับหรือไม่ได้ส่งมาอย่างถูกต้องเหมาะสม และเราอาจไม่สามารถโต้ตอบและดำเนินการใดๆ ได้หากคุณไม่มอบข้อมูลให้เราเพียงพอ โปรดทราบว่าคำร้องของคุณไม่ได้เป็นการยืนยันว่าเนื้อหาที่คุณต้องการให้ลบออกจะถูกลบออกอย่างสมบูรณ์หรือโดยทั้งสิ้นทั้งปวง ตัวอย่างเช่น เนื้อหาที่คุณได้โพสต์ไปอาจได้รับการเผยแพร่และโพสต์ต่อโดยผู้ใช้รายอื่นหรือบุคคลภายนอก

#ItsThatEasy

ผู้พำนักของแคลิฟอร์เนียสามารถใช้สิทธิของตนในการเข้าถึงและลบข้อมูลส่วนบุคคลได้ เพื่อยื่นคำร้อง กรุณา (ก) เข้าไปที่เว็บฟอร์มของเรา (ข) ส่งอีเมลถึงเรา

##### 11\. คำถามและคำร้องเรียน

หากคุณมีคำถามหรือข้อสงสัยเกี่ยวกับการรวบรวม การใช้ หรือการเปิดเผยข้อมูลส่วนบุคคลของเรา หรือคุณเชื่อว่าเราไม่ได้ปฏิบัติตามนโยบายการคุ้มครองข้อมูลส่วนบุคคลฉบับนี้หรือกฎหมายการคุ้มครองข้อมูลที่เกี่ยวข้อง กรุณาติดต่อเรา รายละเอียดติดต่อของเราปรากฏอยู่ที่ท้ายนโยบายการคุ้มครองข้อมูลส่วนบุคคลฉบับนี้

​

ทีมงานเจ้าหน้าที่ฝ่ายคุ้มครองข้อมูลจะทำการตรวจสอบคำร้องเรียนอย่างเป็นขั้นเป็นตอน และตัดสินใจว่ามีการละเมิดเกิดขึ้นจริงหรือไม่และต้องดำเนินการอย่างไรต่อไป (หากมี) เราใส่ใจทุกคำร้องเรียนที่เกี่ยวข้องกับการคุ้มครองข้อมูลส่วนบุคคลอย่างยิ่ง และจะพยายามทุกวิถีทางที่เป็นไปได้ที่จะจัดการกับคำร้องเรียนของคุณทันทีและเป็นไปตามกฎหมายที่บังคับใช้

​

​คุณสามารถยื่นคำร้องเรียนไปยังหน่วยงานควบคุมดูแลประจำท้องถิ่นของคุณสำหรับการคุ้มครองข้อมูลได้ทุกเมื่อ อย่างไรก็ตามเราขอแนะนำให้คุณติดต่อเราก่อนเพื่อให้เรามีโอกาสลองแก้ไขปัญหานั้น

#ItsThatEasy

คุณสามารถยื่นคำร้องเรียนไปยังหน่วยงานควบคุมดูแลประจำท้องถิ่นของคุณสำหรับการคุ้มครองข้อมูลได้ทุกเมื่อ  โปรดติดต่อเราเป็นก่อนเพื่อให้โอกาสเราลองแก้ไขปัญหานั้นก่อน

##### 12\. การเก็บรักษาข้อมูล

เราอาจเก็บรักษาข้อมูลส่วนบุคคลของคุณ (และข้อมูลส่วนบุคคลของผู้ใช้งานของผู้ใช้) ตราบเท่าที่ยังมีการใช้งานบัญชีผู้ใช้ของคุณอยู่ หรือตราบเท่าที่เรายังจำเป็นต้องใช้บัญชีนั้นเพื่อมอบบริการให้คุณอยู่ ตามที่ระบุไว้ในนโยบายการคุ้มครองข้อมูลส่วนบุคคลนี้

​

เราอาจเก็บรักษาข้อมูลส่วนบุคคลนั้นต่อไปตามที่เห็นควรหลังจากที่คุณได้ปิดใช้งานบัญชีผู้ใช้ของคุณและ/หรือเลิกใช้งานบริการบางอย่างแล้วก็ตาม เพื่อให้สอดคล้องกับข้อบังคับทางกฎหมายของเรา เพื่อระงับข้อพิพาทเกี่ยวกับผู้ใช้ของเราหรือผู้ใช้งานของผู้ใช้ เพื่อป้องกันการฉ้อโกงและการนำไปใช้ในทางที่ผิด เพื่อบังคับใช้ข้อตกลงของเราและ/หรือป้องกันส่วนได้ส่วนเสียตามกฎหมายของเรา

​

​เรายังคงใช้นโยบายการเก็บรักษาข้อมูลซึ่งมีผลบังคับใช้กับข้อมูลส่วนบุคคลที่อยู่ในการดูแลของเราต่อไป

#ItsThatEasy

เราอาจเก็บข้อมูลส่วนบุคคลของคุณไว้ตราบเท่าที่ยังมีการใช้งานบัญชีอยู่ หรืออาจนานกว่านั้นหากจำเป็น (เช่น หากเราจำต้องเก็บข้อมูลให้นานขึ้นตามกำหนดทางกฎหมายหรือเพื่อปกป้องส่วนได้ส่วนเสียของเรา)

##### 13\. การรักษาความปลอดภัย

Wix ได้นำมาตรการรักษาความปลอดภัยมาใช้ ซึ่งออกแบบขึ้นเพื่อคุ้มครองข้อมูลส่วนบุคคลที่คุณแชร์กับเรา รวมทั้งมาตรการทางกายภาพ ทางอิเล็กทรอนิกส์ และทางกระบวนการ ตัวอย่างเช่น เราเสนอการเข้าถึงส่วนต่างๆ ของบริการของเราอย่างปลอดภัยในรูปแบบ HTTPS ส่วนการส่งข้อมูลลับสำหรับการชำระเงิน (เช่นหมายเลขบัตรเครดิต) ผ่านแบบฟอร์มการซื้อก็ได้รับการปกป้องด้วยการเชื่อมต่อที่เข้ารหัสลับ SSL/TLS ตามมาตรฐานอุตสาหกรรม นอกจากนั้นเรายังใช้การรับรองมาตรฐานความปลอดภัยข้อมูล PCI DSS (Payment Card Industry Data Security Standards) อย่างสม่ำเสมออีกด้วย นอกเหนือไปจากนี้เรายังคอยติดตามดูระบบของเราอยู่เสมอเพื่อสังเกตช่องโหว่และการโจมตีที่อาจเกิดขึ้นได้ และคอยหาวิถีทางใหม่ๆ รวมทั้งบริการจากบุคคลภายนอกเพื่อยกระดับการรักษาความปลอดภัยของบริการของเราและการคุ้มครองความเป็นส่วนตัวของผู้เข้าชมและผู้ใช้ของเราให้ดียิ่งขึ้น

​

อย่างไรก็ตามแม้ว่า Wix จะใช้มาตรการและความพยายามมากเพียงใด เราไม่สามารถและไม่ขอรับประกันการคุ้มครองและการรักษาความปลอดภัยของข้อมูลส่วนบุคคลของคุณ รวมทั้งข้อมูลส่วนบุคคลของผู้ใช้งานของผู้ใช้ หรือข้อมูลอื่นใดที่คุณอัปโหลด เผยแพร่ หรือแชร์กับ Wix หรือบุคคลอื่นได้อย่างสมบูรณ์ ด้วยเหตุนี้เราจึงขอแนะนำให้คุณตั้งรหัสผ่านสำหรับบัญชีผู้ใช้และเว็บไซต์ผู้ใช้ของคุณให้รัดกุม และหลีกเลี่ยงการมอบข้อมูลส่วนบุคคลที่เป็นความลับที่คุณคิดว่าจะก่ออันตรายที่รุนแรงหรือที่เรียกคืนไม่ได้หากมีการเปิดเผย ให้เราหรือบุคคลอื่นทราบ

ยิ่งไปกว่านั้นบางส่วนของบริการของเรามีความปลอดภัยน้อยกว่าส่วนอื่นๆ (เช่น หากคุณตั้งค่าตั๋วฟอรัมขอรับความช่วยเหลือของคุณให้เป็น "สาธารณะ" แทนที่จะเป็น "ส่วนตัว" หรือคุณดูเพจที่ไม่เข้ารหัสลับ SSL) และเพราะอีเมลและการส่งข้อความด่วนไม่ถือว่าเป็นรูปแบบการติดต่อสื่อสารที่ปลอดภัย เราจึงขอร้องและขอแนะนำไม่ให้คุณแชร์ข้อมูลส่วนบุคคลในส่วนบริการเหล่านี้หรือผ่านวิธีติดต่อสื่อสารเหล่านี้

​

​หากคุณมีคำถามเกี่ยวกับการรักษาความปลอดภัยของบริการของเรา กรุณาติดต่อเราที่ [privacy@wix.com](mailto:privacy@wix.com) เราพร้อมให้ความช่วยเหลือเสมอ

#ItsThatEasy

Wix ให้ความสำคัญเรื่องการรักษาความปลอดภัยข้อมูลส่วนบุคคลของลูกค้าของเราอย่างมาก และจะทำทุกอย่างที่อยู่ในอำนาจของเราเพื่อปกป้องข้อมูลดังกล่าว

​

อย่างไรก็ตามเนื่องจากว่าเราไม่สามารถรับประกันการปกป้องได้อย่างสมบูรณ์ เราขอให้คุณระมัดระวังอยู่เสมอ โดยการตั้งรหัสผ่านที่รัดกุมสำหรับบัญชีของคุณ และหลีกเลี่ยงการส่งยื่นข้อมูลลับที่อาจสร้างความเสียหายที่รุนแรงต่อคุณหากถูกเปิดเผย

##### 14\. เว็บไซต์ของบุคคลภายนอก

บริการของเราอาจมีลิงก์เชื่อมต่อไปยังเว็บไซต์หรือบริการอื่น ซึ่งเราจะไม่รับผิดชอบต่อหลักปฏิบัติในแง่ของการคุ้มครองข้อมูลส่วนบุคคลของเว็บไซต์หรือบริการเหล่านั้น เราขอแนะนำให้คุณระมัดระวังเมื่อออกจากบริการของเรา และก่อนที่จะมอบข้อมูลส่วนบุคคลของคุณให้เว็บไซต์หรือบริการที่คุณเข้าเยี่ยมชมให้คุณอ่านคำประกาศเกี่ยวกับการคุ้มครองข้อมูลส่วนบุคคลของเว็บไซต์และทุกบริการดังกล่าวให้ถี่ถ้วน นโยบายการคุ้มครองข้อมูลส่วนบุคคลฉบับนี้ไม่มีผลบังคับใช้กับเว็บไซต์และบริการจากบุคคลภายนอกที่เชื่อมต่ออยู่

#ItsThatEasy

บริการของเราอาจมีลิงก์เชื่อมต่อไปยังเว็บไซต์หรือบริการอื่น

##### 15\. การสมัครงานกับ Wix 

Wix ยินดีต้อนรับผู้สมัครทุกรายที่มีคุณสมบัติเหมาะสมในการสมัครตำแหน่งที่เปิดรับ ซึ่งประกาศอยู่ใน [https://www.wix.com/jobs](https://www.wix.com/jobs) โดยส่งรายละเอียดติดต่อและประวัติและผลงานของตน ("ข้อมูลของผู้สมัคร") ผ่านแบบฟอร์มการสมัครเข้ารับตำแหน่งบนเว็บไซต์ของเรา หรือผ่านวิธีอื่นๆ ที่เราเสนอ

เราเข้าใจดีว่าความเป็นส่วนตัวและความสำรวมเป็นสิ่งสำคัญสำหรับผู้สมัครของเรา ฉะนั้นเราจึงมุ่งมั่นที่จะเก็บข้อมูลของผู้สมัครไว้เป็นความลับและนำไปใช้เพื่อจุดประสงค์ในการสรรหาบุคลากรภายในของ Wix เท่านั้น (รวมทั้งสำหรับการระบุตัวผู้สมัคร การประเมินใบสมัคร การตัดสินใจว่าจ้าง และการติดต่อผู้สมัครทางโทรศัพท์หรือเป็นลายลักษณ์อักษร)

โปรดทราบว่า Wix มีสิทธิ์เก็บข้อมูลของผู้สมัครที่ส่งยื่นเข้ามาเป็นระยะเวลาไม่เกิน 2 ปีหลังจากที่สรรหาบุคลากรสำหรับตำแหน่งนั้นเจอหรือปิดรับตำแหน่งนั้นแล้ว เพื่อที่ว่าเราจะได้สามารถพิจารณาผู้สมัครรายนั้นๆ อีกครั้งสำหรับตำแหน่งและโอกาสอื่นที่ Wix และเพื่อ

สามารถใช้ข้อมูลของผู้สมัครเป็นข้อมูลอ้างอิงสำหรับการสมัครครั้งถัดๆ ไปในอนาคต และเพื่อการว่าจ้างเพิ่มเติมและจุดประสงค์ทางธุรกิจอื่นเกี่ยวกับตำแหน่งที่ Wix ของบุคคลดังกล่าวหากบุคคลนั้นได้รับการว่าจ้าง

​หากคุณเคยยื่นข้อมูลสมัครงานมาที่ Wix แล้วและประสงค์ที่จะเข้าสู่ข้อมูล อัปเดต หรือลบข้อมูลออกจากระบบของ Wix กรุณาติดต่อเราที่ [jobs@wix.com](mailto:jobs@wix.com)

#ItsThatEasy

เรายินดีต้อนรับผู้หางานทุกรายที่มีคุณสมบัติเหมาะสมให้ร่วมสมัครตำแหน่งที่ว่างอยู่ของเรา โดยส่งรายละเอียดติดต่อรวมทั้งประวัติและผลงานมาถึงเรา

​

เราจะใช้ข้อมูลส่วนบุคคลดังกล่าวเพื่อการสรรหาบุคลากรภายใน เพื่อการจ้างงาน และจุดประสงค์ทางธุรกิจของเราเท่านั้น

##### 16. ​ฟอรัมสาธารณะและเนื้อหาที่เกิดจากผู้ใช้

บริการของเราเสนอบล็อก คอมมิวนิตี้ และฟอรัมให้ความช่วยเหลือที่สาธารณชนเข้าถึงได้ ฉะนั้นกรุณาตระหนักให้ดีว่าข้อมูลส่วนบุคคลที่คุณเสนอไว้ในส่วนดังกล่าวอาจถูกบุคคลอื่นที่สามารถเข้าถึงข้อมูลนำไปอ่าน รวบรวม และนำไปใช้ หากคุณต้องการยื่นคำร้องขอลบข้อมูลส่วนบุคคลของคุณออกจากบล็อก คอมมิวนิตี้ หรือฟอรัมของเรา โปรดติดต่อเราทันทีที่: [privacy@wix.com](mailto:privacy@wix.com) ในบางกรณีเราไม่อาจลบข้อมูลส่วนบุคคลของคุณออกจากส่วนนั้นๆ ได้ ยกตัวอย่างเช่น กรณีที่คุณใช้แอปพลิเคชันของบุคคลภายนอกเพื่อโพสต์ความคิดเห็น (เช่น แอปพลิเคชัน social plugin ของ Facebook) ในขณะที่กำลังล็อกอินอยู่ในโปรไฟล์ของคุณที่มีกับบุคคลภายนอกนั้น คุณจะต้องล็อกอินเข้าสู่แอปพลิเคชันดังกล่าวหรือติดต่อผู้ให้บริการเพื่อขอให้ลบข้อมูลส่วนบุคคลที่คุณโพสต์ผ่านแพลตฟอร์มนั้นออก

​

ในกรณีใดก็ตาม เราขอแนะนำว่ากรุณาอย่าโพสต์ข้อมูลส่วนบุคคลที่คุณไม่ต้องการให้สาธารณชนรับทราบ (ไม่ว่าจะด้วยวิธีใด)

​

หากคุณอัปโหลดเนื้อหาที่เกิดจากผู้ใช้ขึ้นสู่บัญชีผู้ใช้ของคุณ หรือโพสต์เนื้อหานั้นลงในเว็บไซต์ผู้ใช้ของคุณ และ/หรือมอบข้อมูลในลักษณะอื่นที่ถือว่าเป็นส่วนหนึ่งของการใช้บริการ จะถือว่าคุณกระทำเช่นนั้นภายใต้ดุลพินิจของคุณเอง

เราได้ใช้มาตรการรักษาความปลอดภัยที่เหมาะสมเพื่อปกป้องและคุ้มครองข้อมูลส่วนบุคคลของคุณ  อย่างไรก็ตามเราไม่สามารถควบคุมการกระทำของผู้ใช้หรือสมาชิกสาธารณะรายอื่นที่อาจเข้าสู่เนื้อหาที่เกิดจากผู้ใช้ของคุณได้ และเราไม่มีหน้าที่รับผิดชอบเรื่องการหลบเลี่ยงการปิดกั้นการตั้งค่าความเป็นส่วนตัวหรือมาตรการรักษาความปลอดภัย ที่คุณหรือเราได้ตั้งไว้บนเว็บไซต์ผู้ใช้ของคุณ (รวมทั้งส่วนในหน้าเว็บไซต์ผู้ใช้ของคุณที่ป้องกันด้วยการกรอกรหัสผ่าน เป็นต้น) คุณเข้าใจและรับทราบว่าแม้แต่หลังจากที่คุณหรือเราลบเนื้อหาออกไปแล้ว สำเนาของเนื้อหาที่เกิดจากผู้ใช้อาจยังปรากฏต่อไปในเพจที่ถูกเก็บเป็นความจำสำรองและเพจที่เก็บเข้าคลัง หรือในกรณีที่บุคคลภายนอก (รวมทั้งผู้ใช้งานของผู้ใช้) ได้ทำสำเนาหรือจัดเก็บเนื้อหาดังกล่าว เพื่อความกระจ่างแจ้ง เราขอแนะนำว่ากรุณาอย่าอัปโหลดหรือโพสต์ข้อมูลใดๆ ก็ตามที่คุณไม่ต้องการให้สาธารณชนรับทราบ

#ItsThatEasy

หากคุณไม่ต้องการให้ข้อมูลส่วนบุคคลเป็นที่ทราบและเข้าถึงได้จากสาธารณะ กรุณาหลีกเลี่ยงการโพสต์ข้อมูลส่วนบุคคลลงในบริการของเราที่เปิดสำหรับสาธารณะ หรือลงในเว็บไซต์ของคุณเอง

##### 17. ​ อัปเดตและการตีความ

เราอาจอัปเดตนโยบายการคุ้มครองข้อมูลส่วนบุคคลนี้ตามที่กฎหมายที่เกี่ยวข้องกำหนดไว้ เพื่อให้รับทราบถึงการเปลี่ยนแปลงในเรื่องหลักปฏิบัติในการรวบรวม การใช้งาน และการจัดเก็บข้อมูลส่วนบุคคลของเรา หากเราดำเนินการเปลี่ยนแปลงที่เห็นว่า "มีนัยสำคัญ" (ตามวิจารณญาณอย่างสุจริตของเรา) เราจะแจ้งให้คุณทราบ (ด้วยวิธีการแจ้งที่อธิบายในมาตรา 15.3 ของ[ข้อกำหนดในการใช้งาน](http://www.wix.com/about/terms-of-use)) ก่อนที่การเปลี่ยนแปลงนั้นจะมีผลบังคับใช้ ส่วนในแง่ ของนโยบายการคุ้มครองข้อมูลส่วนบุคคลที่ได้รับการอัปเดต เราจะแจ้งให้คุณทราบ ขอรับคำยินยอมจากคุณ และ/หรือดำเนินมาตรการอื่นตามที่กฎหมายที่เกี่ยวข้องกำหนดไว้ เราขอแนะนำให้คุณอ่านทบทวนเพจนี้เป็นระยะๆ เพื่อศึกษาเกี่ยวกับข้อมูลล่าสุดในหลักปฏิบัติของเราด้านความเป็นส่วนตัว นโยบายการคุ้มครองข้อมูลส่วนบุคคลครั้งล่าสุดของเรามีผลบังคับใช้กับข้อมูลทั้งหมดที่เรามีเกี่ยวกับตัวคุณและผู้ใช้งานของผู้ใช้ ในเรื่องเว็บไซต์, Wix Apps, Mobile Apps และบริการอื่นๆ ของเรา เว้นเสียแต่ว่าจะระบุไว้เป็นเช่นอื่น

บริเวณส่วนหัว คำบรรยาย หรือชื่อหมวดที่ปรากฏอยู่ในนโยบายฉบับนี้ และคำอธิบายหรือคำสรุปใดๆ ใต้คอลัมน์  "#ItsThatEasy" ทางขวามือมีให้เพื่อความสะดวกเท่านั้น และไม่ได้นิยามหรืออธิบายมาตราหรือบทบัญญัติใดในนี้ หรือผูกมัดเราทางกฎหมายแต่อย่างใดเลย

​

นโยบายการคุ้มครองข้อมูลส่วนบุคคลฉบับนี้เขียนขึ้นในภาษาอังกฤษ และสามารถแปลเป็นภาษาอื่นได้เพื่อความสะดวกของคุณ คุณอาจเข้าถึงหรือดูเวอร์ชันภาษาอื่นได้โดยการเปลี่ยนการตั้งค่าภาษาในเว็บไซต์ Wix ของคุณ ในกรณีที่เวอร์ชันคำแปล (ที่ไม่ใช่ภาษาอังกฤษ) ของนโยบายการคุ้มครองข้อมูลส่วนบุคคลฉบับนี้ขัดแย้งกับเวอร์ชันภาษาอังกฤษ ให้ยึดบทบัญญัติในเวอร์ชันภาษาอังกฤษเป็นหลัก

#ItsThatEasy

เราสามารถเปลี่ยนแปลงนโยบายนี้ได้ทุกเมื่อ ซึ่งเราจะแจ้งให้คุณทราบถึงการเปลี่ยนแปลงที่จะมี ตามที่กฎหมายที่เกี่ยวข้องกำหนดไว้

​

เฉพาะคอลัมน์ทางซ้ายมือเท่านั้นที่มีผลผูกมัดตามกฎหมาย (คอลัมน์นี้มีเพื่อความกระจ่างแจ้งเท่านั้น)

​

เวอร์ชันคำแปล (ที่ไม่ใช่ภาษาอังกฤษ) ของข้อกำหนดเหล่านี้จัดทำขึ้นเพื่อมอบความสะดวกเท่านั้น

##### 18. ​ติดต่อเรา

หากคุณมีคำถามเกี่ยวกับนโยบายการคุ้มครองข้อมูลส่วนบุคคลฉบับนี้หรือประสงค์ที่จะใช้สิทธิใดๆ ที่คุณมีตามที่อธิบายไว้ในมาตราที่ 9 หรือ 10 กรุณาดูที่มาตราเหล่านั้นหรือติดต่อทีมเจ้าหน้าที่ฝ่ายคุ้มครองข้อมูลที่  [privacy@wix.com](mailto:privacy@wix.com) เราจะพยายามแก้ปัญหาคำร้องเรียนที่เกี่ยวกับการใช้ข้อมูลส่วนบุคคลของคุณให้สอดคล้องกับนโยบายการคุ้มครองข้อมูลส่วนบุคคลฉบับนี้

​

คุณสามารถติดต่อเราทางไปรษณีย์ได้ที่:

*   40 Namal Tel Aviv St., Tel Aviv, Israel หรือ
    
*   500 Terry A. Francois Boulevard, 6th Floor, San Francisco, CA, 94158
    

​

เพื่อจุดประสงค์ของ GDPR (มาตราที่ 27) คุณสามารถติดต่อตัวแทนประจำ EU ของเราได้ที่ Wix Online Platforms Limited, 1 Grant’s Row, Dublin 2 D02HX96, Ireland

#ItsThatEasy

มีคำถามหรือคำแนะนำ? เรายินดีรับฟังเสมอ!